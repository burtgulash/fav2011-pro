Hodnocení předmětu KIV/PRO 2011/2012 
Tomáš Maršálek


Osobně jsem od tohoto předmětu příliš nečekal, úvodem do algoritmů jsem se
zabýval dříve a nyní se věnuji jiným tématům. Nevyhnu se srovnání s předmětem
Programovací Techniky. Oba předměty mají matoucí názvy, možná by se
mohly sloučit dohromady a jmenovat se "Algoritmy" nebo nějak podobně.

Přednášek jsem se nezúčastnil vyjma úvodní a závěrečné. Ta první byla pro
většinu třídy odstrašující, když byl představen seznam "větších" semestrálek s
nicneříkajícími tématy ("jsme ve správném ročníku?"). Ze zvědavosti jsem se šel
podívat na kvantové výpočty, protože jsem to celé nikdy nepochopil. Oceňuji, že
výklad byl poutavý, ale bohužel jsem se nic nedozvěděl.

Cvičení jsou zbytečná. V tichosti se pouze čeká, až někdo vymyslí řešení
nějakého problému s kryptickým zadáním. Nikdo stejně nevymyslí nic
smysluplného. Raději by se měl zadat nějaký známý problém, který ilustruje
svojí algoritmickou techniku, nechat studenty strávit problém a věnovat čas
jeho vysvětlení.

Úkoly jsou celkem nezáživné, bral jsem je jako příležitost naučit se v LaTeXu.
Nebylo třeba nad nimi moc přemýšlet, stačilo přeluštit zadání a vyhrál ten, kdo
měl černější pás v Google-fu. Ale to není vyloženě na škodu.


Ve světě počítačů se zatím snažím mít široký rozhled, znát základy všech
odvětví. Specializovat se budu až později. Tento semestr jsem neměl vůbec čas
na vlastní bádání. Smršť semestrálek ze všech možných předmětů mi sežrala
všechen čas. 
Semestr byl algoritmicky orientovaný, měl jsem v plánu vytvořit vlastní
(použitelnou) multiprecision knihovnu nebo implementovat nějaké algoritmy z
oblasti výpočetní teorie čísel nebo kryptografie. Nebyl čas. Ale příde mi to
jako zajímavý skupinový/soutěživý projekt třeba právě na PRO.
